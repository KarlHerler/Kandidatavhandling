##1. Inledning
---


För att förstå Markov-beslutsprocesser så behöver man först förstå de problem som de strävar efter att lösa, varför man använder just denna algoritm för det och var det inte löns att använda algoritmen. Algoritmer i stil med Markov-beslutsprocesser tillhör ämnet artificiell intelligens och kallas oftast planeringsalgoritmer. 

<br />

Artificiell intelligens är ett ämne som är känt för att vara mycket svårdefinierat, detta kan delvis förklaras av att intelligens i sig inte är lätt att definiera. En tidig definition av artificiell intelligens som försöker undvika problemet med att definiera intelligens får vi av Alan Turing[7]. Turing föreslog att istället för att försöka definiera termerna strikt så skulle man kunna definera en maskin som intelligent om maskinens beteende inte kan urskilljas från betendet av något som vi definierar som intelligent (en människa). Även om denna definition unviker problemen med att definiera intelligens så har den vissa problem. Specifikt så begränsar den Artificiella intelligensen den prestanda som det man jämför den med, t.ex. Så skulle en maskin som är snabbare på att räkna än en människa relativt lätt kunna utskilljas från en människa och därmed inte intelligent. En enklare definition som vi får av John McCarthy, som förövrigt var den som myntade uttrycket artificell intelligens. McCarthy definierar artificiell intelligens som: 

>The science and engineering of making intelligent machines, especially intelligent computer programs. It is related to the similar task of using computers to understand human intelligence, but AI does not have to confine itself to methods that are biologically observable.

<br />

För artificiell intelligens, så som annan problemlösning, är det oftast relevant att veta vissa saker om miljön där intelligensen agerar. I Artificial Intelligence, A modern Approach definierar Russell och Norvig[5] definierar de fem faktorer som beskriver en problem-miljö: Fullt observerbar vs partiellt observerbar, deterministisk vs stochastisk, statisk vs dynamisk, diskret vs kontinuelig och harmlös vs fientlig (egna översättningar).

